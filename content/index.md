**Vítejte!** Zde se budou postupně objevovat články zaměřené na vývoj moderních interaktivních webovek, kde hlavní slovo má **JavaScript**, **Node.js**, **React** a **Flux**. V českém jazyce! Sdílejte a hvězdičkujte! Novinky budu šířit i na [svém twitteru](http://twitter.com/vmiksu). Diskutovat pak můžeme na [githubu](http://github.com/tajo/javascript).

##Články
### **[JavaScript? Babel.](babel.html)**

JavaScript má oproti většině ostatních jazyků jedno specifikum. Je sám o sobě poměrně **nepoužitelný**. Na vině je především způsob, jakým dochází k uvádění jeho nových verzí. Jak si s tím poradit?

### **[Nástroje](nastroje.html)**

Tak jako truhlář potřebuje hoblík, pilu nebo nebozez, tak i **vývojář webovek se neobejde bez pořádných nástrojů**. Když si vyberete ty správné a naučíte se s nimi pořádně zacházet, značně usnadní a zrychlí vaši práci.


##Pro koho jsou články určeny?
Pro čtenáře, kteří již běžně programují webové aplikace, ale převážně pomocí serverových frameworků typu **[Nette](http://nette.org)**. Mají však už i nějaké zkušenosti s JavaScriptem, kterým občas něco animují nebo posílají AJAXem. Dále také pro programátory, kteří používají JavaScriptové frameworky jako [Angular](http://angularjs.org), [Ember](http://emberjs.com) či [Meteor](https://www.meteor.com) anebo knihovnu [Google Closure](https://developers.google.com/closure/). Jsou však zvědaví, proč je poslední dobou tolik povyku kolem **Facebooku**, **[Reactu](http://reactjs.com)** a **[Fluxu](https://facebook.github.io/flux/)**. Zkrátka, pro všechny lidi s otevřenou hlavou, kteří nevěří na pomluvy a chtějí stavět i velké, robustní a výkonné aplikace běžící v prohlížeči.

##Autor
Mám za sebou spoustu let a webů v **PHP (Nette)**. Před 2 roky jsem se pak trochu nečekaně stal front-end vývojářem a skočil po hlavě do světa **Google Closure** a **[CoffeeScriptu](http://coffeescript.org)**. Po prvotním zděšení jsem se naučil mít JavaScript ekosystém rád a opravdová láska pak přišla s objevem **Reactu**. Jinak také jsem, byl a budu studentem teoretické informatiky/informační bezpečnosti na několika školách ([ČVUT](http://fit.cvut.cz), [MSOE](http://msoe.edu), [Masdar Institute](http://masdar.ac.ae), [Georgia Tech](http://gatech.edu)), takže některé z vás budu možná občas nudit i teoretizováním a přehnanou optimalizací.

**Vojtěch Mikšů**, [Twitter](https://twitter.com/vmiksu) a [kontakt](http://miksu.cz), 2015

<small>Díky patří [Honzovi Žaloudkovi](http://janzaloudek.cz/) za nápad na hezkou českou doménu a [Danu Abramovi](http://github.com/gaearon) za základ systému, který tyto stránky generuje.</small>